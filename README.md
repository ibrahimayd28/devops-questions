# DevOps Soruları

---

![DevOps'un İş Dünyasına Katkıları note](https://nebosystems.eu/wp-content/uploads/2024/02/devops-services-1.jpg)

## 1. DevOps'un İş Dünyasına Katkıları

DevOps, hız ve çeviklik sağlayarak yazılım geliştirme ve dağıtım süreçlerini hızlandırır. Şirketlerin pazardaki değişikliklere hızlı yanıt vermesine yardımcı olur. Otomasyonla tekrarlayan görevlerin azalmasıyla verimlilik artar. Sürekli test ve izleme ile yazılım kalitesi yükselir. Ayrıca, geliştirme ve operasyon ekipleri arasında uyumlu bir çalışma ortamı oluşturur. Bu süreçler müşteri ve kullanıcı memnuniyetini artırır; daha hızlı ve güvenilir güncellemeler sağlanır.

---

![Devops WorkFlow](https://www.paloaltonetworks.com/content/dam/pan/en_US/images/cyberpedia/devops.png)

## 2. DevOps Workflow'unda Ana Komponentler

DevOps workflow'unun ana bileşenleri arasında sürekli entegrasyon (CI), sürekli teslimat (CD), otomasyon, log tutma ve izleme, geri bildirim mekanizmaları bulunur. CI, kodların birleştirilip test edilmesini sağlarken, CD kodun hızlı ve güvenli şekilde üretime taşınmasını hedefler. Otomasyon, tekrarlayan işleri kolaylaştırır. Log ve monitoring araçları sistem sağlığını izleyip raporlar. Geri Bildirim mekanizmaları ise süreçlerin sürekli iyileştirilmesini sağlar.

---

![Yaşam Döngüsü](https://habrastorage.org/getpro/habr/upload_files/b5e/0e2/91d/b5e0e291df43c4a7caeb985d54177be5.png)

## 3. DevOps Lifecycle (Yaşam Döngüsü) Fazları

DevOps yaşam döngüsü, sürekli iyileştirme ve otomasyon üzerine kuruludur. Toplamda 8 aşamadan oluşmaktadır:
1. **Planlama:** Projenin hedefleri, kapsamı ve gereksinimleri belirlenir.
2. **Tasarım ve Kodlama:** Yazılımın mimarisi oluşturulur ve kaynak kodu yazılır.
3. **Derleme:** Yazılan kodun çalıştırılabilir bir formata dönüştürülme sürecidir.
4. **Test:** Yazılan kodun hedeflenen şekilde çalışıp, çalışmadığın kontrol edilir.
5. **Yayınlama:** Test edilen yazılımın kullanıcıya sunulma aşamasıdır.
6. **Dağıtım:** Yayınlanan yazılımın müşteriye/kullanıcıya ulaştırılması sağlanır.
7. **İzleme:** Yazılımn performansı ve oluşabilecek potansiyel sorunların çözümü bu aşamada sağlanır.
8. **Geri Bildirim:** Kullanıcı/müşteri alınan geri bildirim ve dönüşlere göre yazılımda farklılıklar ve geliştirmeler sağlanır
---

![DevOps Tools](https://www.gitkraken.com/wp-content/uploads/2021/06/og-devops-dark-e1624654502560.png)

## 4. Trend Olan DevOps Araçları

- **Git:** Projelerdeki değişiklikleri takip etmek ve yönetmek için kullanılan güçlü bir sürüm kontrol sistemidir.
- **Jenkins:** Sürekli Teslimat [CI]/Sürekli Teslimat [CD] süreçlerini yönetmek için kullanılır.
- **Docker:** Uygulamalaya dosya, uzantı, konteynerler hâlinde paketlemek için kullanılan araçlardır.
- **Kubernetes:** Konteynerlerin yönetimini kolaylaştırır.
- **Prometheus & Grafana:** Log tutma ve izleme işlemleri için idealdir.

---

![Başarı](https://miro.medium.com/v2/resize:fit:1400/1*luCZ2LuvkuNxJWPS2KjV_Q.png)

## 5. Başarılı Bir DevOps Süreci

Başarılı bir DevOps süreci, ekipler arası işbirliği, etkin iletişim ve şeffaflık gibi kültürel değişimlere dayanır. Süreçlerin otomatikleştirilmesi, sürekli gözden geçirilmesi ve geliştirilmesi önemli bir yer tutar. Performansın düzenli olarak izlenmesi, kullanıcı geri dönüşlerinin dikkatle değerlendirilmesi ve bu verilerin süreçlere dahil edilmesi gerekir. Ayrıca, güvenlik önlemleri tüm aşamalara entegre edilerek riskler en aza indirilir.

---

![Konteyner](https://cdn.hashnode.com/res/hashnode/image/upload/v1700133534084/a47f0002-88b2-4343-9dfb-7dcd59d32d3a.png?w=1600&h=840&fit=crop&crop=entropy&auto=compress,format&format=webp)

## 6. Container Nedir? DevOps ile Bağı Nedir?

Konteyner, uygulama, dosya ve eklentileri izole bir ortamda paketler, böylece taşınabilirlik ve uyumluluk sağlar. Docker gibi teknolojiler sayesinde uygulamalar, farklı ortamlarda sorunsuz ve tutarlı bir şekilde çalıştırılabilir. DevOps süreçlerinde konteynerler, hızlı ve güvenilir dağıtım, test ve ölçeklendirme imkanı sunarak iş akışını kolaylaştırır ve verimliliği artırır.

---

![Sürüm Kontrolü](https://gitops.ru/img/gitops.png)

## 7. Sürüm Kontrolünün Önemi

Sürüm kontrolü, kodların tüm sürümlerini kaydederek yapılan değişikliklerin detaylı bir şekilde takip edilmesini sağlar. Bu sistem, kod üzerinde yapılan her güncellemeyi, kim tarafından ve ne zaman yapıldığını kayıt altına alır. Hatalı değişiklikler yapıldığında ya da uygulama akışında bir sorun oluştuğunda, kolaylıkla önceki bir sürüme geri dönme imkanı tanır. Böylece hem zamandan tasarruf edilir hem de güvenilir bir geliştirme süreci sağlanır. Aynı zamanda, bir ekip içinde birden fazla kişinin aynı kod üzerinde çalışmasını kolaylaştırarak kodların evrimi sırasında doğru versiyona geri dönüşü ve işbirliğini destekler.

---

![CI](https://assets-global.website-files.com/64a01cd18357f65c0f873b79/64d3cfa4ca7fe84ad2aa8f4b_blog-post1.jpg)

## 8. CI (Continuous Integration) Nedir?

Sürekli entegrasyon, yazılım geliştirme süreçlerinde ekiplerin kod değişikliklerini sık sık bir araya getirerek entegre etmesini ve bu entegrasyonları otomatik testlerle doğrulamasını sağlayan bir yaklaşımdır. Bu yöntem, kodda meydana gelebilecek hataların erken tespit edilmesine olanak tanır ve ekiplerin sorunları çözmesini kolaylaştırır. Süreç, yalnızca hataların önüne geçmekle kalmaz, aynı zamanda yazılımın genel kalitesini artırır ve geliştirme sürecinde daha sorunsuz bir iş akışı sağlar. Ayrıca, sürekli entegrasyon, yazılım teslimat sürelerini kısaltarak daha hızlı ve güvenilir güncellemelerin sunulmasına yardımcı olur.

---

![CD](https://cdn.hashnode.com/res/hashnode/image/upload/v1694983021885/2f74856c-4d51-486a-862a-0cff00b9d5b6.png?w=1600&h=840&fit=crop&crop=entropy&auto=compress,format&format=webp)

## 9. CD (Continuous Delivery/Deployment) Nedir?

Sürekli teslimat veya dağıtım, yazılım geliştirme sürecinde test edilmiş ve doğrulanmış kodun üretim ortamına taşınmasını sağlayan bir uygulamadır. Bu yaklaşım, kodun her zaman yayınlanmaya hazır bir durumda tutulmasını hedefler. Geliştiriciler, yeni özellikler veya güncellemeler eklediklerinde bu değişiklikler otomatik testlerden geçirilir ve dağıtılabilir bir duruma getirilir. Sürekli teslimat süreçlerinde, bazı durumlarda manuel onay gerekebilirken, sürekli dağıtım modelinde bu adım otomatikleştirilmiştir. Bu yöntem, yazılım güncellemelerinin hızlı, güvenilir ve tutarlı bir şekilde son kullanıcıya ulaştırılmasını mümkün kılar.

---

![HTTP](https://s3.amazonaws.com/media-p.slid.es/uploads/1024155/images/6056460/pasted-from-clipboard.png)

## 10. HTTP Request Tipleri Nelerdir?

HTTP Request türleri arasında sırasıyla:

1. **GET:** Server’dan veri almak.
2. **POST:** Server’a veri göndermek.
3. **PUT:** Veriyi tamamen güncellemek.
4. **DELETE:** Veriyi silmek.
5. **PATCH:** Veriyi kısmen güncellemek.
6. **CONNECT:** Hedef, kaynakta belirtilen sunucuya doğru bir bağlantı kurar.
7. **OPTIONS:** Hedef kaynak için iletişim seçeneklerini açıklar.
8. **TRACE:** Hedef sunucuya giden yol boyunca bir message loop-back (ileti geri döngü) testi gerçekleştirir.
---

![Otomasyon](https://assets-global.website-files.com/64a01cd18357f65c0f873b79/64d3cfa4ca7fe84ad2aa8f4b_blog-post1.jpg)

## 11. DevOps'da Otomasyonun Önemi

Otomasyon, tekrarlayan ve zaman alıcı görevlerin bilgisayarlar veya yazılımlar tarafından kendi başına yapılmasını sağlayarak, insan müdahalesine olan ihtiyacı azaltır. Bu sayede, tekrarlayan işlerde oluşabilecek insan hataları en aza indirilir, süreçler daha güvenilir hale gelir ve hata payı ortadan kalkar. Ayrıca, otomasyon sayesinde işler daha hızlı, verimli ve düzenli şekilde yürütülür. İnsanlar, daha yaratıcı ve stratejik görevlere odaklanabilirken, otomasyon basit ve tekrarlayan işleri devralır, bu da genel iş akışını iyileştirir ve verimliliği artırır.
---

![VM vs Container](https://blog.greencloudvps.com/wp-content/uploads/2024/02/container-vs-vm-1.jpg)

## 12. Container ve VM Arasındaki Farklar

Virtual Machine (VM), her kullanıcıya kendi işletim sistemini çalıştırma imkanı sunan sanal kutulardır. Bu, izole bir ortam sağlar ama kaynak kullanımı oldukça yüksek ve performans açısından daha yavaştır. Konteynerler ise, sadece uygulama ve gerekli dosyaları izole bir ortamda çalıştırır. Bu yol, daha hafif ve hızlıdır. Konteynerler, işletim sistemi üzerinde daha az yer kapladığı için verimli çalışır ve hızlı dağıtım, güncelleme gibi özellileri ile tercih edilen bir yapıdır. Bu sayede, yazılım geliştirme ve dağıtımı daha hızlı ve güvenilir hale gelir.

---

### GÖRSEL KAYNAKÇA

- **Görsel 1:** [nebosystems.eu](https://nebosystems.eu/)
- **Görsel 2:** [paloaltonetworks.com](https://www.paloaltonetworks.com/)
- **Görsel 3:** [habrastorage.org](https://habrastorage.org/getpro)
- **Görsel 4:** [gitkraken.com](https://www.gitkraken.com/)
- **Görsel 5:** [miro.medium.com](https://miro.medium.com/)
- **Görsel 6:** [cdn.hashnode.com](https://cdn.hashnode.com/)
- **Görsel 7:** [gitops.ru](https://gitops.ru/)
- **Görsel 8:** [assets-global.website-files.com](https://assets-global.website-files.com/)
- **Görsel 9:** [cdn.hashnode.com](https://cdn.hashnode.com/)
- **Görsel 10:** [s3.amazonaws.com](https://s3.amazonaws.com/)
- **Görsel 11:** [assets-global.website-files.com](https://assets-global.website-files.com/)
- **Görsel 12:** [blog.greencloudvps.com](https://blog.greencloudvps.com/)

---

### KAYNAKÇA

- [Kaynakça 1](https://medium.com/search?q=Devops+Türkçe)
- [Kaynakça 2](https://devopsturkey.org/)
- [Kaynakça 3](https://medium.com/batech/docker-nedir-docker-kavramlar%C4%B1-avantajlar%C4%B1-901b37742ee0)
- [Kaynakça 4](https://aws.amazon.com/tr/)
- [Kaynakça 5](https://www.datamarket.com.tr/)
- [Kaynakça 6](https://cdn.hashnode.com/)
- [Kaynakça 7](https://talentgrid.io/tr/ci-cd-nedir-en-iyi-ci-cd-araclari/)
- [Kaynakça 8](https://yteblog.bilgem.tubitak.gov.tr/devops-nedir)
- [Kaynakça 9](https://snapbytes.com/devops-vs-sdlc-temel-farklar-1/)
- [Kaynakça 10](https://www.msazureturkey.com/devops-source-control-surum-kontrolu/)
- [Kaynakça 11](https://www.msazureturkey.com/)
- [Kaynakça 12](https://bilginc.com/tr/blog/devops-lifecycle-nedir-1323/)
- [Kaynakça 13](https://alkanfatih.com/http-nedir/)
